<h3>Zásady ochrany soukromí Firefox Marketplace</h3>

<ol>
<li>července 2013</li>
</ol>

<p>Na vašem soukromí nám záleží. Pokud společnost Mozilla (tedy my) shromažďuje informace o vás na Firefox Marketplace, naše <a href="http://www.mozilla.org/en-US/privacy/">zásady ochrany soukromí</a> popisují, jak s těmito informacemi zacházíme.</p>

<p><u>Věci, které byste měli vědět</u></p>

<ul>
<li>Většinu aplikací na Firefox Marketplace jsme nevytvořili my a před jejich použitím byste se měli seznámit se zásadami ochrany soukromí, které se na ně vztahují.</li>
<li>Platby zpracovávají jiní (nikoliv Mozilla) a vy byste měli seznámit se zásadami ochrany soukromí poskytovatele a informovat se o jeho postupech.
<ul>
<li>Mozilla neshromažďuje, neuchovává ani nepoužívá žádné finanční informace (jako např. informace o kreditní kartě, kterou jste použili pro nákupy na Firefox Marketplace).</li>
</ul></li>
<li>Firefox Marketplace používá soubory cookies a další webové technologie pro zajišťování svých funkcí (jako např. zapamatování vašich nastavení mezi relacemi). Současně nám díky souhrnným analýzám pomáhají pochopit způsob využívání služby uživateli.</li>
<li>Marketplace může při přizpůsobení vašeho používání využívat data o vašem operátorovi a místě.
<ul>
<li>U zařízení s OS Firefox využíváme informace o používání sítě z vašeho zařízení ke zjištění místa vašeho pobytu a sítě operátora, abychom přizpůsobili vaše zkušenosti a mohli vám nabízet speciální obsah operátora.</li>
<li>Na všech našich platformách můžeme využívat vaši IP adresu ke stanovení země místa vašeho pobytu pro přizpůsobení vaší zkušenosti.</li>
</ul></li>
<li>Pro instalaci bezplatných aplikací se přihlašovat nemusíte, ale pro placené aplikace se přihlášení vyžaduje. Pomáháme vám také vést historii vašich transakčních aktivit (jako např. které Aplikace jste koupili).</li>
<li>Můžete se rozhodnout přijímat od nás e-maily a přijímání veškeré e-mailové marketingové komunikace, kterou jste dříve schválili, můžete kdykoliv zrušit.</li>
</ul>

<h3>Zásady ochrany soukromí společnosti Mozilla</h3>

<p>Vaše soukromí představuje důležitý faktor, k němuž společnost Mozilla (tedy my) přihlíží při vývoji každého z našich produktů a služeb. Zavázali jsme se, že budeme transparentní a otevřená společnost a chceme, abyste věděli, jakým způsobem získáváme informace o vás a co s těmito informacemi po jejich získání děláme.</p>

<h3>Co máme na mysli pod pojmem „osobní údaje”?</h3>

<p>Pro nás „osobní údaje” znamenají informace, které vás identifikují, jako jsou vaše jméno nebo e-mailová adresa.</p>

<p>Veškeré informace spadající mimo tuto definici jsou „neosobní informace”.</p>

<p>Pokud uchováváme vaše osobní údaje s informacemi, které jsou neosobního charakteru, považujeme takovou kombinaci za osobní údaje. Pokud ze souboru dat odstraníme veškeré vaše osobní údaje, zbývající část představuje neosobní informace.</p>

<h3>Jak získáváme informace o vás?</h3>

<p>Informace o vás získáváme, když:</p>

<ul>
<li>nám je přímo poskytnete (např. pokud se rozhodnete nám poslat hlášení o poruše z Firefoxu),</li>
<li>je shromažďujeme automaticky prostřednictvím našich produktů a služeb (např. když kontrolujeme, zda je vaše verze programu Firefox aktuální),</li>
<li>nám někdo jiný poskytne informace o vás (např. Thunderbird spolupracuje s poskytovateli e-mailů na založení vašeho účtu) nebo</li>
<li>se vám pokoušíme lépe porozumět na základě informací, které jste nám poskytli (např. když používáme vaši adresu IP k přizpůsobení jazyka některých našich služeb).</li>
</ul>

<h3>Co děláme s vašimi údaji ve chvíli, kdy je získáme?</h3>

<p>Když nám poskytnete své osobní údaje, budeme je používat způsoby, ke kterým jste nám poskytli svolení. Obecně vaše údaje používáme, aby nám pomohly nabízet a zlepšovat naše produkty a služby pro vás.</p>

<h3>Kdy vaše údaje sdílíme s ostatními?</h3>

<ul>
<li>Pokud jsme s jejich sdílením od vás získali souhlas.</li>
<li>Ke zpracování nebo poskytování produktů a služeb pro vás, nicméně pouze v případě, že příslušné subjekty přijímající údaje od nás přijaly smluvní závazek zacházet s daty způsobem schváleným společností Mozilla.</li>
<li>Při plnění našeho poslání <a href="http://www.mozilla.org/about/manifesto.html">zachování otevřenosti</a>. Někdy poskytujeme informace ke zlepšení našich produktů a podpoře otevřené sítě, nicméně pokud tak činíme, odstraníme vaše osobní údaje a pokoušíme se je zveřejňovat tak, abychom minimalizovali riziko vaší zpětné identifikace.</li>
<li>Pokud to vyžaduje zákon. Zákony dodržujeme vždy, kdy obdržíme dotaz na vás od některé vlády nebo v souvislosti se soudním řízením. Budeme-li požádání o poskytnutí vašich osobních údajů tímto způsobem, budeme vás o tom informovat, pokud nám to zákon nezakazuje. Pokud podobnou žádost obdržíme, poskytneme vaše osobní údaje pouze pokud se v dobré víře domníváme, že to od nás vyžaduje zákon. Nic, co je uvedeno v těchto zásadách, nemá v úmyslu omezovat jakoukoliv vaši dostupnou právní obranu proti žádostem třetích osob o poskytnutí vašich údajů.</li>
<li>Pokud se domníváme, že je nezbytné zabránit vzniku škod vám či někomu jinému. Tímto způsobem budeme poskytovat pouze informace, u nichž se v dobré víře domníváme, že jsou rozumně nezbytné k ochraně práv, majetku nebo bezpečnosti vás, našich dalších uživatelů, společnosti Mozilla nebo veřejnosti.</li>
<li>Pokud dojde ke změně naší organizační struktury nebo statusu (pokud u nás proběhne restrukturalizace, dojde k našemu převzetí nebo vstoupíme do konkurzu), může dojít k poskytnutí vašich údajů našim nástupcům nebo dceřiným společnostem.</li>
</ul>

<h3>Jak ukládáme a chráníme vaše osobní údaje?</h3>

<p>Zavázali jsme se chránit vaše osobní údaje po jejich získání. Zavedli jsme fyzická, obchodní a technická bezpečnostní opatření. Pokud se navzdory našim snahám dozvíme o porušení zabezpečení, budeme vás informovat, abychom mohli přijmout vhodné nápravné kroky.</p>

<p>Vaše osobní údaje nechceme uchovávat po dobu delší než je nezbytná, takže si je ponecháváme jenom tak dlouho, abychom splnili účel, pro který jsme je získali. Když už je nepotřebujeme, přijímáme kroky k jejich likvidaci, pokud nejsme ze zákona povinni je uchovávat delší dobu.</p>

<h3>Co dále chceme vědět?</h3>

<p>Jsme globální organizací a naše počítače se nacházejí na několika různých místech po celém světě. Využíváme rovněž poskytovatele služeb, jejichž počítače se mohou rovněž nacházet v různých zemích. To znamená, že vaše údaje mohou skončit v některém z těchto počítačů v jiné zemi a daná země může nabízet jinou míru ochrany dat než vaše země. Pokud nám poskytnete informace, souhlasíte s tímto druhem převodu vašich údajů. Bez ohledu na to, v jaké zemi se vaše údaje nacházejí, dodržujeme platné právo a veškeré závazky, které uvádíme v těchto zásadách ochrany soukromí.</p>

<p>Jste-li mladší 13 let, nemáme zájem o vaše osobní údaje, a vy nám je nesmíte poskytovat. Pokud jste rodič a domníváte se, že vaše dítě mladší 13 let nám poskytlo osobní údaje, <a href="https://www.mozilla.org/en-US/privacy/policies/firefox-os/">kontaktujte nás </a> prosím, abychom údaje vašeho dítěte odstranili.</p>

<h3>Co se stane, pokud tyto zásady změníme?</h3>

<p>Může se stát, že tyto zásady budeme muset změnit a pokud tak učiníme, budeme vás o tom informovat.</p>
